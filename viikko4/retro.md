Start, Stop, Continue, More of, Less of Wheel on retrospektiivitekniikka, joka kestää noin 10-25 minuuttia. Pitäjä tekee ymyprän ja jakaa sen viiteen osaan. Nämä edustavat kategorioita: mitä tulisi aloittaa, lopettaa, jatkaa, lisätä tai vähentää. Tämän jälkeen pitäjä pyytää ja odottaa osallistujilta näkökulmia, mitä asioita näihin kategorioihin pitäisi listata ja kirjaa ne ylös. Suurien ryhmien kohdalla voidaan jakaa porukka käsittelemään eri teemoja, kuten testausta tai asiakaskommunikaatiota, ja katsoa lopuksi kaikkien tuotokset läpi.

Gald, Sad, Mad on toinen tekniikka, joka kestää enintään tunnin. Osallistujat kirjaavat itsenäisesti sprintin aikaisia ongelmia, muutoksia ja havaintoja tiiviisti paperikorteille enintään vartin ajan. Tämän jälkeen jokainen käy vuorotellen asettamassa kortin valkotaululle edustamaan jotain kategorioista Glad, Sad ja Mad. Seuravaksi tiimi äänestää, mitkä korteista käsitellään. Lopulta retrospektiivin pitäjä johtaa keskustelun aloittaen korkeimmalle äänestetyistä korteista. Tiimi pyrkii löytämään tässä vaiheessa ratkaisuja kuvattuihin ja valittuihin ongelmiin.